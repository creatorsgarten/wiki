---
image: https://github.com/user-attachments/assets/5e11c404-eaef-4947-9057-71fb16497a9b
event:
  name: Invest or Gamble? การเงินนอกห้องเรียน
  location: TK Park
  date: "2024-08-03"
  eventpopId: 37318
  hosts:
    - Creatorsgarten
---

:::lead
โลกหมุน เงินก็หมุน แล้วเราจะลงทุน หรือเสี่ยงดวง?
:::

Creatorsgarten กลับมาร่วมเทศกาลการเรียนรู้กรุงเทพฯ Learning Fest Bangkok 2024 กับกิจกรรมที่จะติดปีกให้วัยรุ่นพร้อมทะยานสู่อนาคต "Invest or Gamble? การเงินนอกห้องเรียน" เวิร์กช็อปสอนทักษะทางการเงิน ระบบเศรษฐกิจ การบริการจัดการเงิน และการวางแผนอนาคตการเงินที่ออกแบบมาสำหรับวัยเรียน 14–18 ปี (นักเรียนชั้น ม.3 ถึง ม.6)

เพราะ Creatorsgarten เชื่อว่าการเข้าใจวิธีการทำงานของเงินก็เหมือนกับการเรียนรู้ภาษาหนึ่ง ซึ่งก็คือภาษาของเศรษฐกิจโลก ที่เป็นระบบที่มีความซับซ้อน มีวิวัฒนาการและความปรวนแปรไปตามกาลเวลา มาทำความเข้าใจไปพร้อม ๆ กันว่าเงิน ตลาด และพฤติกรรมของมนุษย์มีปฏิสัมพันธ์กันอย่างไร โดยเริ่มต้นที่ความรู้พื้นฐานเรื่องอุปสงค์และอุปทาน การดำเนินธุรกิจ และการเปลี่ยนแปลงทางสังคมที่เกิดจากกิจกรรมทางเศรษฐกิจ ซึ่งไม่ได้เป็นแค่เรื่องของตัวเลขและการแลกเปลี่ยนเงินตรากันเท่านั้น และเมื่อทุกคนเห็นถึงสายสัมพันธ์เหล่านี้ในระบบเศรษฐกิจ Creatorsgarten มั่นใจว่าทุกคนจะสามารถตัดสินใจทางการเงินของตัวเองได้ดีขึ้นและเป็นส่วนหนึ่งของการพัฒนาเศรษฐกิจในอนาคตอย่างยั่งยืนได้

มาเปลี่ยนความเข้าใจเรื่องการเงินไปด้วยกัน

{% render 'EventpopButton', id: page.event.eventpopId %}

{% render 'EventBox', name: ref %}
